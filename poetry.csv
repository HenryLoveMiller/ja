content,title,author
乌有先生者，中山布衣也，年且七十，艺桑麻五谷以为生，不欲与俗人齿，毁誉不存乎心，人以达士目之。海阳亡是公，高士也，年七十有三矣，唯读书是务。朝廷数授以官，不拜，曰：“边鄙野人，不足以充小吏。”公素善先生，而相违期年未之见已，因亲赴中山访焉。,乌有先生历险记,
二叟相见大说。先生曰：“公自遐方来，仆无以为敬，然敝庐颇蓄薄酿，每朔望辄自酌，今者故人来，盖共饮诸。”于是相与酣饮，夜阑而兴未尽也。翼日，先生复要公饮，把酒论古今治乱事，意快甚，不觉以酩酊矣。薄莫，先生酒解，而公犹僵卧，气息惙然，呼之不醒，大惊，延邻医脉之。医曰：“殆矣！微司命，孰能生之？愚无所用其技矣。”先生靡计不施，迄无效，益恐。先生与老妻计曰：“故人过我而死焉，无乃不可乎！雅闻百里外山中有子虚长者，世操医术，人咸以今之仓、鹊称之。诚能速之来，则庶几白骨可肉矣。唯路险，家无可遣者，奈之何！”老妻曰：“虽然，终当有以活之。妾谓坐视故人死，是倍义尔，窃为君不取也，夫败义以负友，君子之所耻，孰若冒死以救之？”先生然之，曰：“卿言甚副吾意，苟能活之，何爱此身？脱有祸，固当不辞也。”遂属老妻护公，而躬自策驴夜驰之山中。,乌有先生历险记,
时六月晦，手信而指弗见，窥步难行，至中夜，道未及半，未几密云敝空，雷电交加。先生欲投村落辟焉，叩门而人皆弗之内，方踌躇间，雨暴至。旋忆及曩昔尝过此，村外有一兰若。遂借电光觅得之，入其门，登其陛，见殿扉虚掩，有小隙，将入。倏然迅雷大作，电光烨烨，洞烛殿堂，则见一缢妇县梁柱间，被发诎颈，状甚惨。先生卒惊，还走宇下，心犹悸焉。俄见寺门大辟，一女鬼跃掷而入，惊雷破壁，电闪不绝。先生自念：得无缢妇为之与？于电光下孰视之，则女鬼满面血污，抱一死婴，且顾且号，若有奇冤而无所愬者，先生冯驴伏，屏息不敢少动。已而，驴惊鸣，女鬼觉之，怒目先生，欲进复却者三，先生胆素壮，自思：人言遇鬼则死，死亦不过为鬼耳，何惧为？遂执策厉声曰：“女鬼邪？抑人邪？”女鬼凄然长啸，森然欲搏之，先生毛发上指，急击之以策，中鬼首，立仆。乃引驴奔寺外，疾驰而去。,乌有先生历险记,
质明始霁，罢甚，然念及亡是公存亡莫卜，欲蚤至山中，不敢息。逾午，始入山，山口有茅店，访之，知长者居山之阴，而连山纵横，略无阙处，遂以驴寄逆旅主人家而徒焉。山行十里许，忽闻山林中一声呼哨，斯须而强人列阵阻于前。为首者庞然修伟，黑面多须。从者无虑数十骑，而步卒百余继其后，皆披甲执兵。其一吼曰：“大王在，胡不跪！”先生趣避不及，遂就禽。为首者下马坐巨石上，两展其足，案剑瞋目，声如乳虎，曰：“汝来前，孤，山主也。据山称雄，尔来十余载矣，官军不敢犯孤境。尔何物狂夫，擅入吾寨，其欲血孤刀乎？”先生蛇行匍匐以进，跽而泣曰：“请诉之，愿大王垂听。小人中山布衣也，友人病危，吾不忍坐视其死，入山诣子虚长者，以延友人之命，仓皇不能择路，是以误入大寨，罪当死。身死固不足惜，特以不能延医活友为恨耳，惟大王哀之。”言已，涕如雨下。为首者曰：“然则，君义士也。”顾谓徒属曰：“杀义士，不祥莫大焉。释之，以成其志，且劝好义者！”又谓先生曰：“吾等虽啸聚山林，非草寇之比，君勿惧。子虚长者，仁人也，居山之阴，君须跻山之颠而北下，始得至其家。速诣之，以救乃友；然长者每采药千山万壑间，吾辈亦鲜遇之，虞君不得见耳。”先生再拜致谢而后去。,乌有先生历险记,
进，山益深，失路。先生缘鸟道，披荆棘，援藤葛，履流石，涉溪涧，越绝壁，登之弥高，行之弥远，力竭而未克上。忽见虎迹，大如升，少顷闻巨啸，四山响震，林泉战栗。声裁止，而饿虎见于林莽间，眈眈相向，先生自为必死，叹曰：“不意今乃捐躯此兽之口！”,乌有先生历险记,
方瞑目俟死，闻虎惨叫，怪而视之，盖一矢已贯其喉矣。寻见一长者挟弓立崖上，衣短褐，著草履，不冠不袜，须眉悉白，颜色如丹，俨然类仙人。先生趣而前，拜谒长者，不敢慢，长者诘曰：“若何为者也？奚自？何所之？”先生具白所以及所从来。长者笑曰：“子虚者，吾之氏也。寒舍在迩，不可不入。”遂引至其家，杀鸡为黍以食之。先生请曰：“事迫矣，乞长者速往，冀有万一之望。不者，时不逮矣。”长者询曰：“病者孰与君少长？”曰：“长仆四岁。”又问病状，曰：“毋庸忧！旦日，吾当与君具往。”先生言路险，恐迟滞时日。长者曰：“后山有坦途，抵中山，第半日耳。”侵晨，遂携药囊乘健驴与先生同行。无何，至山口，先生取己驴与长者并驱而循大道。涂经乡所入兰若，先生因述遇鬼事，指示曰：“此寺，吾之所遇鬼也，予当死之矣。”长者笑曰：“嘻，先生不亦惑乎！鬼神者，心之幻景耳，安能受人祸！足下知者，曷为信此哉？”适寺旁有田父五六人，辍耕坐陇上，长者偕先生就而问焉，并述向之所见。田父掩口胡卢而笑，曰：“君误矣！彼缢妇者，吾村王氏妾也，不为恶姑、嫡妇所容而自经焉。子所见女鬼者，吾村李氏妇也。家素贫，今岁饥，赋敛又重，衣食不给，夫新丧，其子昨又夭矣。妇抢呼欲绝，悲极而入邪魔，夜半病作，发其子之坟取尸以归。自言其首为寺鬼所伤。君无问，何由知其乃先生为也？”言已，皆大笑。,乌有先生历险记,
及反，亡是公犹未醒。长者诊之，曰：“是非疾也，困于酒耳。酒出中山，一醉千日。若习饮之，故无异；此翁，他乡客，安能胜此桮杓也？”取针刺血数处，又然艾炙之。须臾。公觉，谢曰：“蒙长者生我，再造之功也，恶能报？”长者曰：“公本无疾，老朽何功之有？”先生以金帛奉长者，辞不受，曰：“吾家世业医，止济世活人耳，何以金帛为？余岂好货贾哉？”遗药数剂，不索直而去。亡是公复留兼旬而后别，惟不敢纵饮矣。,乌有先生历险记,
人之初，性本善。性相近，习相远。苟不教，性乃迁。教之道，贵以专。 子不学，非所宜。幼不学，老何为。玉不琢，不成器。人不学，不知义。,人之初,宋·王应麟
画堂晨起，来报雪花坠。高卷帘栊看佳瑞，皓色远迷庭砌。盛气光引炉烟，素草寒生玉佩。应是天仙狂醉，乱把白云揉碎。,清平乐·画堂晨起,唐·李白
北风卷地白草折，胡天八月即飞雪。忽如一夜春风来，千树万树梨花开。,白雪歌送武判官归京,唐·岑参
日暮苍山远，天寒白屋贫。柴门闻犬吠，风雪夜归人。,逢雪宿芙蓉山主人,唐·刘长卿
千里黄云白日曛，北风吹雁雪纷纷。莫愁前路无知己，天下谁人不识君。,别董大二首（其一）,唐·高适
一道残阳铺水中，半江瑟瑟半江红。可怜九月初三夜，露似真珠月似弓。,暮江吟,唐·白居易
枯藤老树昏鸦，小桥流水人家，古道西风瘦马。夕阳西下，断肠人在天涯。,天净沙·秋思,元·马致远
孤村落日残霞，轻烟老树寒鸦，一点飞鸿影下。青山绿水，白草红叶黄花。,天净沙·秋,元·白朴
春雨惊春清谷天，夏满芒夏暑相连。秋处露秋寒霜降，冬雪雪冬小大寒。,二十四节气歌,节气歌
两个黄鹂鸣翠柳，一行白鹭上青天。窗含西岭千秋雪，门泊东吴万里船。,绝句,唐·杜甫
李白乘舟将欲行，忽闻岸上踏歌声。桃花潭水深千尺，不及汪伦送我情。,赠汪伦,唐·李白
爆竹声中一岁除，春风送暖入屠苏。千门万户曈曈日，总把新桃换旧符。,元日,宋·王安石
日照香炉生紫烟，遥看瀑布挂前川。飞流直下三千里，疑是银河落九天。,望庐山瀑布,唐·李白
江上往来人，但爱鲈鱼美。君看一叶舟，出没风波里。,江上渔者,宋·范仲淹
此地别燕丹，壮士发冲冠。昔时人已没，今日水犹寒。,易水送别,唐·骆宾王
明日复明日，明日何其多。我生待明日，万事成蹉跎。,明日歌,明·钱福
月黑见渔灯，孤光一点萤。微微风簇浪，散作满河星。,舟夜书所见,清·查慎行
远看山有色，近听水无声。春去花还在，人来鸟不惊。,画,唐·王维
红豆生南国，春来发几枝。愿君多采撷，此物最相思。,相思,唐·王维
小时不识月，呼作白玉盘。又疑瑶台镜，飞在青云端。,古朗月行,唐·李白
向晚意不适，驱车登古原。夕阳无限好，只是近黄昏。,乐游原,唐·李商隐
生当作人杰，死亦为鬼雄。至今思项羽，不肯过江东。,夏日绝句,宋·李清照
江水三千里，家书十五行。行行无别语，只道早还乡。,京师得家书,明·袁凯
山中相送罢，日暮掩柴扉。春草明年绿，王孙归不归？,山中送别,唐·王维
昨日入城市，归来泪满巾。遍身罗绮者，不是养蚕人。,蚕妇,宋·张俞
煮豆燃豆萁，豆在釜中泣。本是同根生，相煎何太急？,七步诗,魏·曹植
千山鸟飞绝，万径人踪灭。孤舟蓑笠翁，独钓寒江雪。,江雪,唐·柳宗元
床前明月光，疑是地上霜。举头望明月，低头思故乡。,静夜思,唐·李白
白日依山尽，黄河入海流。欲穷千里目，更上一层楼。,登鹳雀楼,唐·王之涣
空山不见人，但闻人语响。返景入深林，复照青苔上。,鹿柴,唐·王维
人闲桂花落，夜静春山空。月出惊山鸟，时鸣春涧中。,鸟鸣涧,唐·王维
危楼高百尺，手可摘星辰，不敢高声语，恐惊天上人。,夜宿山寺,唐·李白
墙角数枝梅，凌寒独自开。遥知不是雪，为有暗香来。,梅花,宋·王安石
春眠不觉晓，处处闻啼鸟。夜来风雨声，花落知多少。,春晓,唐·孟浩然
离离原上草，一岁一枯荣。野火烧不尽，春风吹又生。,草,唐·白居易
鹅鹅鹅，曲项向天歌。白毛浮绿水，红掌拨清波。,咏鹅,唐·骆宾王
蓬头稚子学垂纶，侧坐莓苔草映身。路人借问遥招手，怕得鱼惊不应人。,小儿垂钓,唐·胡令能
众鸟高飞尽，孤云独去闲。相看两不厌，只有敬亭山。,独坐敬亭山,唐·李白
毕竟西湖六月中，风光不与四时同。接天莲叶无穷碧，映日荷花别样红。,晓出净慈寺宋林子方,宋·杨万里
黄四娘家花满蹊，千朵万朵压枝低。留连戏蝶时时舞，自在娇莺恰恰啼。,江畔独步寻花(其六),唐·杜甫
牧童骑黄牛，歌声振林樾。意欲捕鸣蝉，忽然闭口立。,所见,清·袁枚
迟日江山丽，春风花草香。泥融飞燕子，沙暖睡鸳鸯。江碧鸟逾白，山青花欲燃。今春看又过，何日是归年。,绝句二首（杜甫）,唐·杜甫
葡萄美酒夜光杯，欲饮琵琶马上催。醉卧沙场君莫笑，古来征战几人回。,凉州词,唐·王瀚
君问归期未有期，巴山夜雨涨秋池。何当共剪西窗烛，却话巴山夜雨时。,夜雨寄北,唐·李商隐
梅子金黄杏子肥，麦花雪白菜花稀。日长篱落无人过，惟有蜻蜓蛱蝶飞。,四时田园杂兴·其二十五,宋·范成大
